\section{Definizione del problema minimum-cut}
\label{cap:problem-definition}

Nella teoria dei grafi, un \emph{minimum cut} di $G$ è un taglio
minimo rispetto a quelche nozione di distanza tra tagli.

\begin{defn}{\emph{(Taglio)}}
  Dato $G = (V,E)$ non diretto, connesso, con $n$ vertici e $m$ lati;
  un taglio (cut) $C \subseteq E$ è un insieme di lati tali che $G' =
  (V, E \setminus C)$ non è connesso.
\end{defn}

\noindent Come corollario ottiniamo che il grafo $G'$ deve avere
almeno due componenti connesse, e nel nostro caso ci interessa
ottenere esattamente due compoenenti connesse. Inoltre, la definizione
può essere facilmente estesa al caso di grafi pesati, diretti e anche
multigrafi.\\

\noindent In particolare, siamo interessati nel problema del calcolo
del \textit{minimum cut}, e la nozione di distanza utilizzata è quella
della cardinalità del taglio. \\
Formalmente, il minimum cut è un taglio $C \subseteq E$ tale che $\mid
C \mid$ sia minima.\\

\noindent In letteratura, il problema è formalizzato in due modi:

\begin{itemize}
    \item \textit{s-t min-cut problem}, due vertici particolari $s$ e
      $t$ sono richiesti essere nelle due parti opposte del taglio;
    \item \textit{global min-cut problem}, non si fa riferimento ad
      alcun vertice specifico.
\end{itemize}

\noindent In questo homework affronteremo solo il \textit{global
  min-cut problem}. \\

\noindent Trovare un minimum cut in un grafo è un problema rilevante e
un algoritmo in grado di farlo è richiesto ed utilizzato in molteplici
applicazioni, ad esempio:

\begin{itemize}
    \item determinare la solidità del design di una rete di
      calcolatori;
    \item nell'ambito dell'Information Retrieval, identificare cluster
      di documenti correlati da certi topic in comune;
    \item nella progettazione di compilatori per linguaggi paralleli;
    \item nell'ottimizzazione combinatoria su larga scala.
\end{itemize}
